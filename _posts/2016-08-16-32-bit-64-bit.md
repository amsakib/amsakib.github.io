---
layout: post
title: ৩২ বিট না ৬৪ বিট ?
date: 2016-08-16 00:44
author: Asir Mosaddek Sakib
comments: true
categories: [টেক কথন]
---
বিশ্ববিদ্যালয় জীবনে জুনিয়রদের কাছে বা বন্ধুদের কাছে যে প্রশ্নটি সবচেয়ে বেশিবার শুনেছি তা হলো “ভাইয়া উইন্ডোজ কি ৩২ বিট সেটাপ দিবো না ৬৪ বিট?” তখন আমি যে কথাটি জিজ্ঞাসা করি সেটা হলো, “তোমার র‍্যাম কতো?” উত্তর যদি হয় ৪ গিগার নিচে তাহলে বলবো ৩২ বিট উইন্ডোজ সেটাপ দাও, অন্যথায় ৬৪ বিট সেটাপ দেও। কিন্তু কেনো?
<div class="text_exposed_show">

৩২ বিট বা ৬৪ বিট বলতে বুঝায় তোমার প্রসেসরের ইন্সট্রাকশন সেট, মেমোরি হ্যান্ডেল ক্ষমতা। বর্তমানে সব প্রসেসরই ৬৪বিট ইন্সট্রাকশন সেট সাপোর্ট করে। তাই সিপিউ ৩২ বিট / ৬৪ বিট তা নিয়ে চিন্তা করার কিছু নেই। এখন ৬৪ বিট ইন্সট্রাকশন সেট হওয়ায় এই প্রসেসরগুলো 64-bit addressing ( 8 octets ) সাপোর্ট করে। এর ফলে সর্বোচ্চ 2^64 সংখ্যক মেমোরি অ্যাড্রেস জেনারেট করা সম্ভব।

এখন তোমার র‍্যাম যদি ৪ গিগার বেশি হয় এবং তুমি ৩২ বিট অপারেটিং সিস্টেম সেটাপ দাও তাহলে সে 2^32 এর বেশি মেমোরি অ্যাড্রেস জেনারেট করতে পারবে না। এজন্য তোমার সিস্টেমের প্রোপারটিজে দেখতে পারবে Installed RAM : 4.0 GB ( usable 2.75 GB ~ 3.5 GB ) . অর্থাৎ র‍্যাম 4.0 GB থাকা সত্তেও মাত্র 2.75 থেকে 3.5 GB র‍্যাম ব্যবহার করতে পারবা। এই রেনঞ্জ টা তোমার মাদারবোর্ডের I/O configuration এর উপর নির্ভর করবে।

এখন র‍্যাম ১-২ জিবি , তুমি ৬৪ বিট অপারেটিং সিস্টেম দিয়েছো। তাহলে কি হবে? তেমন কিছু হবে না, তোমার কম্পিউটার ঠিকই চলবে। কিন্তু একটু ধীরগতিতে। কারন ৬৪ বিট মানে ধরেই নিবে তোমার র‍্যাম অনেক, তাই এর অ্যাপলিকেশনগুলোও বেশি মেমোরি নেওয়ার জন্য চেষ্টা করবে।

সম্পূরক প্রশ্নঃ 32 বিট ওএস গুলোতে intel x86 আর 64 বিট গুলোতে amd64 লেখা থাকে কেনো ? আমার তো ইন্টেলের প্রসেসর তাতে কি তাহলে ঐ amd64 OS গুলো সেটাপ দেওয়া যাবে না ?

এখানে intel / amd ব্যবহার করা হয়েছে মূলত ক্রেডিট দেবার জন্য। প্রথম ৩২ বিট ইনস্ট্রাকশন সেট সহ মাইক্রোপ্রসেসর intel তাদের 8086 ফ্যামিলির প্রোসেসরগুলোতে ইম্প্লিমেন্ট করে বলে x86 বলতে ৩২ বিট বোঝায়। অন্যদিকে প্রথম ৬৪ বিট মাইক্রোপ্রোসেসর নিয়ে আসে AMD ( Advanced Micro Devices ) , এজন্য amd64 লেখা হয়ে থাকে।

</div>
